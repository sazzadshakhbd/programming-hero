Module 57

ইমেইল-পাসওয়ার্ড দিয়ে লগইন সিস্টেম ডেভেলপ করে ফাটিয়ে দিবে। YAY। মডিউল ৫৭

গতকাল ছিল সিম্পল জিমেইল আর গিটহাব লগইন। আজকে হচ্ছে ইউজারের কাছ থেকে ডাইরেক্ট ইমেইল আর পাসওয়ার্ড নিয়ে লগইন এবং একটা লগইন ফর্ম এর বিভিন্ন অংশ নিয়ে আলোচনা। আজকে টোটাল ৮টা ভিডিও। একদম প্রথমেই আছে কোন একজন ইউজারের কাছ থেকে ইমেইল এবং পাসওয়ার্ড নেয়ার জন্য সিম্পল একটা ফর্ম কিভাবে তৈরী করবে। সেই ফর্ম থেকে ডাটা কিভাবে পাবে। তারপর আসবে মজার জিনিস। সেটা হচ্ছে ফর্ম এ ইউজার যে ডাটা দেয়ার কথা সে ডাটা ঠিক মতো দিচ্ছে কিনা সেটা ভ্যালিডেট করতে হবে। ভ্যালিডেট করার জন্য regular expression নামক একটা ইন্টারেস্টিং জিনিস আছে। সেটার সাথে আমরা কিছুটা পরিচিত হবো এবং সহজ ভাবে যাচাই করবো কোন একজন ইউজার ইমেইল দিচ্ছে কিনা, পাসওয়ার্ড ৬ অক্ষর এর চাইতে বড় হচ্ছে কিনা ইত্যাদি। 

শুধু ফর্ম বানালেই হবে না। ফর্মের ডাটা আমাদের React state এর মধ্যে রাখতে হবে এবং সেই ডাটা নিয়ে firebase এর ঐখানে ইউজার তৈরি করতে হবে। ইউজার তৈরি করতে গেলে কখনো error দিতে পারে। সেই error কিভাবে ওয়েবসাইট এ দেখাবো। আবার ইউজার ঠিকঠাক মতো তৈরি হয়ে গেলে সেটাও কিভাবে ওয়েবসাইট এ দেখানো যায়। আবার ইউজার তৈরি করলেই হবে না, তৈরি করা ইউজারকে লগইন করাতে হবে। তাই এর পর আসবে দুইটা ফর্ম কিভাবে toggle করা যায়। অথার্ৎ একটা চেকবক্স এ ক্লিক করে কিভাবে sign in আর sign up ফর্ম চেইঞ্জ করানো (Register আর login ফর্ম চেইঞ্জ করানো )যায় সেটা দেখানো হবে। এরপর দেখানো হবে কিভাবে ইউজারের নাম বা অন্য কোন তথ্য firebase এ সেইভ করা যায়।  

আগামীকাল ছোট একটা ভিডিও দিয়ে দেখানো হবে কিভাবে ফেইসবুক দিয়ে কোন একটা ওয়েবসাইট এ ইউজার লগইন করার সিস্টেম ডেভেলপ করা যায়।  

গতকাল এবং আজকের মডিউল এর উদ্দেশ্য ছিল কোন একটা সিম্পল React প্রজেক্টে অথেনটিকেশন সিস্টেম কিভাবে করা যায় সেটার প্রাথমিক বিষয়টা। আগামীকাল সিম্পল Firebase authentication এর রিভিশন/প্রাকটিস ডে। ফাটিয়ে প্রাকটিস করবে এবং আগামীকাল দেখিয়ে দেয়া হবে কিভাবে ফেইসবুক দিয়েও লগইন করা যায়। 

অথেন্টিকেশন এর কাজগুলো মোটামুটি ইম্পরট্যান্ট। তাই তোমার কাজ হবে জিনিসগুলা বুঝে নেয়া। সেটার পাশাপাশি firebase এর ডকুমেন্টেশন দেখে দেখে নিজে চেষ্টা করো। না পারলে গুগলে সার্চ দিয়ে বা ইউটিউবে সার্চ দিয়ে ভিডিও বের করে নিজে নিজে ট্রাই করো। তাতে কাজ না হলে আমাদের সাপোর্ট সেশনে জয়েন করো, জিজ্ঞেস করো। এই ট্রাই করাটা, এই লেগে থাকাটা অনেক বেশি গুরুত্বপূর্ণ। কারণ একটা সিরিয়াস ফ্রন্ট এন্ড এপ্লিকেশন তৈরি করার জন্য অথেন্টিকেশন একটি মোটামুটি লাগবেই। তাই এই জিনিসটা একটু ভালোভাবে দেখতে হবে।  

স্পেশাল কন্সেপচুয়াল সেশন:  

Firebase নিয়ে কনফিউশন? কনফিউশন হতেই পারে। সেজন্য ভিডিওগুলো একাধিকবার দেখতে হবে। মডিউল ৫৬ এবং ৫৭ দেখে না বুঝলে, আরেকবার দেখো। এর পরেও কনসেপ্ট ক্লিয়ার না হলে মিট সেশনে জয়েন করো। আগামীকাল রিএক্ট ফায়ারবেজ প্রাকটিস/রিভিশন ডে, তখন প্রাকটিস করবে। এছাড়াও আগামীকাল একটা কন্সেপচুয়াল সেশন হবে। চেষ্টা করো সেটাতে জয়েন করতে। রাত 10.00 টা বাজে। তখন বিষয়গুলা আরেকবার ধরে ধরে বুঝিয়ে দেয়া হবে। 

পুরান একটা চেরাগ পেয়ে ঘষা দিছে আলাদিন, 

দৈত্য ভাই শব্দ করে, মাগার করতে পারেনা লগইন!!! 

ঘষতে ঘষতে খোয়া গেছে আলাদিনের সব আয়োডিন, 

দৈত্যও গেছে, ফায়ারবেজও গেছে তাই আজ বন্ধ তার ইঞ্জিন!!!