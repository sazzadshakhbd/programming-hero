রোমান্টিক জাভাস্ক্রিপ্ট। মিঙ্গেল উইথ জাভাস্ক্রিপ্ট। (মডিউল ২৪)

দুই ডজন !! আজকে মডিউল নাম্বার দুই ডজন। ইয়েই। 

#module_release #integrate_javascript #module_24



গত মাইলস্টোন এ জাভাস্ক্রিপ্ট সিঙ্গেল ছিল। আজকে থেকে আর সিঙ্গেল থাকবে না। বরং HTML, CSS এর সাথে মিঙ্গেল শুরু করে দিবে। আগের মাইলস্টোন এ জাভাস্ক্রিপ্ট একা একা variable, condition, loop, array, function সাথে থাকতে থাকতে বোরড হয়ে গেছিলো। তাই আজকে দেখবে HTML ফাইলের মধ্যে JavaScript কিভাবে রিলেশন সেট করে। কিভাবে HTML সুন্দরী বান্ধবী CSS এর সাথে চিটচ্যাট করে। কারণ আংটা লাগাতে জাভাস্ক্রিপ্টও কম যায় না। 



.



তবে এইটুক দিয়েই শেষ না। তারপর আসবে দমের খেলা। অর্থাৎ DOM (Document Object Model) এর খেলা। দেখবে যে HTML ভিতরে ভিতরে যতই ভাব ধরে থাকুক না কেন। তারসাথে জাভাস্ক্রিপ্ট এর একটা গোপন প্রেম আছে। তুমি চাইলে জাভাস্ক্রিপ্ট দিয়ে HTML এর নাড়িভুঁড়ির খবর বের করে ফেলতে পারো। এবং দরকার হলে HTML এর বিভিন্ন অংশ বা চেহারা সুরুত পাল্টিয়ে ফেলতে পারো। 



.



আজকের মডিউল

মূলত আজকের মডিউল দিয়েই শুরু হলো জাভাস্ক্রিপ্ট এ ওয়েবসাইট এর সাথে সংযোগ স্থাপন করার বা ইন্টিগ্রেট করার মডিউল। জাস্ট ৯ টা ভিডিও আছে এই মডিউল এ। একদম প্রথমেই আছে script ট্যাগ কি। সেটা দিয়ে কিভাবে জাভাস্ক্রিপ্ট লেখা যায়। এবং কিভাবে কোন একটা HTML ফাইলের মধ্যে তুমি জাভাস্ক্রিপ্ট লিখতে পারো। আবার HTML ফাইলের বাইরে গিয়ে জাভাস্ক্রিপ্ট লিখতে পারো। তারপর সেই বাইরের জাভাস্ক্রিপ্ট ফাইল (external javascript) এর সাথে একটা HTML ফাইলের সংযোগ কিভাবে স্থাপন করতে পারো। এরপর আছে DOM নিয়ে কিছুটা প্রাথমিক আলোচনা। যেটা তুমি আপাতত হালকা বুঝতে পারবে। 



.



আর লাস্টের দিকে আছে কিভাবে জাভাস্ক্রিপ্ট দিয়ে HTML এর একটা নির্দিষ্ট এলিমেন্ট বা অনেকগুলা এলিমেন্ট খুঁজে বের করে ফেলতে পারো সেখানে অনেকগুলা জিনিস আছে যেগুলা হরহামেশাই ইউজ করবে। তার মধ্যে আছে querySelector, querySelectorAll, getElementById, getElementsByClassName আর সাথে সাথে আছে node, node type, nodelist, htmlcollection, setAttribute নিয়ে হালকা আলোচনা। একদম সবার শেষে আছে কিভাবে Javascript দিয়ে সরাসরি HTML এলিমেন্ট যোগ করতে পারো। 



.

মাইলস্টোন ৫ এর টেনটেটিভ আউটলাইন: 

মাইলস্টোন ৫ এর টেনটেটিভ আউটলাইন: 

আগস্ট ১২: মডিউল ২৪: How JavaScript Works & DOM 

আগস্ট ১৩: মডিউল ২৫: Event, Event bubble 

আগস্ট ১৪: মডিউল ২৫.৫ (প্র্যাক্টিস ডে)

আগস্ট ১৪: কন্সেপচুয়াল সেশন



আগস্ট ১৫: মডিউল ২৬: Simple Interactive bank website.

আগস্ট ১৬: মডিউল ২৭: (Recap) Bank Calculation Using Functions

আগস্ট ১৭: কন্সেপচুয়াল সেশন

আগস্ট ১৭: মডিউল ২৭.৫ (প্র্যাক্টিস ডে)



আগস্ট ১৮: মডিউল ২৮: Shopping Cart and pin matcher

আগস্ট ১৯: কন্সেপচুয়াল সেশন

আগস্ট ১৯: মডিউল ২৮.৫: প্রাকটিস ডে



আগস্ট ২০: নো মডিউল

আগস্ট ২১: মডিউল ২৯ (এসাইনমেন্ট ৫ )

আগস্ট ২২: বোনাস কনটেন্ট (মডিউল ২৯.৫) 

আগস্ট ২৩: মাইলস্টোন ৬ (মডিউল ৩০)



.



DOM নিয়ে আরো শিখো। 

DOM একটা ব্যাপক টপিক। এইটার মাস্টারিং করতে না পারলেও মোটামুটি তোমার জানা উচিত। তাই আমি বলবো শুধু আমাদের ভিডিও এর জন্য অপেক্ষা না করে। আরো কিছু ভিডিও খুঁজে বের করো। ইউটিউবে সেটা হতে পারে বাংলায় বা ইংরেজিতে। তারপর সেগুলা ধরে ধরে দেখো। যদিও DOM নিয়ে আমরা আরো কয়েকদিন আলোচনা করবো। তবে তার আগে তুমি একটু দেখে ফেলো। জাস্ট আমাদের ভিডিওগুলো দেখা শেষ হওয়ার পর ৩-৪ ঘন্টা বাড়তি সময় নিয়ে দেখে ফেলো। এই দেখে ফেলা ফিউচারে তোমাকে অবশ্যই হেল্প করবে। 



.



DOM DOM DOM দে বাবা DOM দে -- (জালালি সেট - বনবাসের সাধন)

